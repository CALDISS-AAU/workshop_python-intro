---
title: Python IDE'er
weight: 1
---
Der findes mange måder at arbejde med Python. Her er blot tre forslag til IDE'er ("Integrated development environment").

---


**Jupyter Notebook**
Med Jupyter Notebook arbejder man med Python i celler. Det egner sig især til kortere kodestykker, hvor der skal kommenteres undervejs. Det er muligt at kombinere Python kode med normale tekstceller. 

Jupyter Notebook tillader både en meget interaktiv måde at arbejde med Python samt nemme løsninger til at lave samlede rapporter og dokumenter, hvor kode, beskrivelse og output kombineres.

Læs mere om Jupyter Notebook her: https://jupyter.org/

Jupyter Notebook kan installeres sammen med Anaconda: https://www.anaconda.com/products/individual#Downloads

---

**Jupyter Lab**
Jupyter Lab er en videreudvikling af Jupyter Notebook. Jupyter Lab er en samlet platform, der giver bedre overblik over forskellige filer og dokumenter, som man har liggende i sin arbejdssti. 

Læs mere om Jupyter Lab her: https://jupyter.org/

---

**Spyder**
Spyder er baseret på en script-editor, hvor ens kode skrives i et langt stykke tekst. Det kan være lidt mere avanceret at arbejde med, men til gengæld har Spyder en del funktionalitet, der hjælper med at holde styr på ens data, variable, funktioner osv.

Læs mere om Spyder her: https://www.spyder-ide.org/

Spyder kan installeres sammen med Anaconda: https://www.anaconda.com/products/individual#Downloads

---
