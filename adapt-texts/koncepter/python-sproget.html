<p>Som nævnt arbejder man med Python ved at skrive kommandoer i Python sproget. Kommandoer bliver “evalueret” af fortolkeren. Hvis koden forstås, bliver den kørt, og der gives et output, en ændring eller andet, afhængig af, hvad vi beder om.</p>
<p>Hvis man fx skriver en kommando bestående af matematiske operationer i Python, vil man få resultatet tilbage som output.</p>
<p class="code-in">2 + 5</p>
<p class="code-out">7</p>
<p>&nbsp;</p>
<p><strong>Funktioner i Python</strong></p>
<p>At arbejde med Python er at arbejde med funktioner. En funktion tager et eller flere input (kaldet “argumenter) og gør et eller andet ved dem. Funktionen <code>print()</code> tager enten et stykke tekst eller tal som input, og viser det som et stykke tekst:</p>
<p class="code-in">print("Hello there!")</p>
<p class="code-out">Hello there!</p>
<p>&nbsp;</p>
<p><strong>Brug af mellemrum i Python kode</strong></p>
<p>Bemærk at mellemrum ikke er nødvendige for at koden virker. Faktisk ignorerer Python mellemrum, når de er en del af en kommando. Dog kan brug af mellemrum være med til at gøre kode mere overskuelig og læsbart.</p>